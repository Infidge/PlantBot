#PlantBot

PlantBot este un robot ce monitorizează starea unei plante, referitor la cantitatea de lumină primită de aceasta zilnic și gradul de umiditate al solului din ghiveci. Pentru determinarea acestor parametri am utilizat un senzor analog de umiditate a solului conceput din 2 șuruburi și un senzor TSL2591 i2c pentru detectarea luminii.

Pentru a indica utilizatorului care este „starea sa de spirit” aceasta dispunde de led-uri, un ecran lcd care afișează emoticoane ascii și motoare care o ajută să obțină gesturi mai expresive prin mișcări ale întregului ansamblu.

Pe partea de control utilizăm un Olimexino-328 iar alimentarea o facem de la un set de baterii reciclate de la țigări electronice de unică folosință împreună cu un circuit de încărcare de la o baterie usb a cărei celule au fost degradate.

Este compatibil cu orice plantă care încape in ghiveci, desigur modelul poate fi reprintat și scalat deoarece este open-source, lucru valabil și pentru parametrii care determină gradul de bunăstare al plantei care pot fi modificați cu ușurință.  https://cad.onshape.com/documents/a5a9df29deb59859a7a3d3c0/

Scopul acestui proiect este de a oferi unui robot stări reale de vulnerabilitate pentru a avea nevoie cu adevărat de grija utilizatorului.
Multe produse de genul acesta au eșuat deoarece nu aveau nevoie cu adevărat de grija utilizatorului, acestea ramânând uitate.
Acest dezavantaj este eliminat de faptul că planta este posibil să se ofilească dacă nu este îngrijită. 
Acest fapt o transformă într-o vietate pe care utilizatorul simte nevoia să o îngrijească și prețuiască.

Le poate fi de folos celor care nu pot să își permită un animal de companie sau celor care vor să învețe ce înseamnă responsabilitatea de a avea grijă de o altă vietate în vederea adoptării unui animal de companie dar nu vor o simplă plantă care nu îți indică atunci când este ceva greșit.
